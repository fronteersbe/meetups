# Wie of wat is Fronteers?
>Fronteers is de vakvereniging voor front-end ontwikkelaars. We hebben zo’n 350 leden, vooral in Nederland en België. Regelmatig brengen we mensen bij elkaar met bijeenkomsten. We organiseren ook workshops (voor beginners èn gevorderden) en elk jaar een congres.

>De doelstelling van Fronteers is de professionalisering van het beroep front-end web development. Daarbij streven wij naar erkenning, verbetering en ondersteuning van de (positie van) Nederlandstalige front-end webontwikkelaars.

Hier bij de Belgische aftakking, #fronteersbe dus, organiseren we voornamelijk meetups in de volgende steden: Antwerpen, Brugge, Brussel, Gent, Hasselt, Leuven, Mechelen en Kortrijk.

## #fronteersbe-meetups

De issue tracker bij deze repository wordt gebruikt worden om het organiseren van Belgische fronteers meetups overzichtelijk te houden.

### meetup hosts & sponsors
Wil je met jouw bedrijf/werkgever graag 1 van onze meetups hosten en sponsoren?

Contacteer dan 1 van de organisatoren die vermeld staan op de [contact pagina](https://github.com/fronteersbe/meetups/blob/master/contact.md) en vermeld volgende info:

- ligging / locatie
- indien mogelijk de beschikbaarheid (welke maanden of dagen zouden passen)
- capaciteit (hoeveel mensen kunnen er zitten voor een presentatie)
- sponsoring in termen van drankjes en/of hapjes?

(met **sponsoring** bedoelen we gewoon: voorzie je ook drankjes voor tijdens het event of wil je ook wat snacks of zelfs iets te eten voorzien?)

### Wil je spreken op een #fronteersbe-meetup?
Als je graag als gast spreker op 1 van onze meetups wilt spreken, dan kan dit op 2 manieren. Of je kijkt even bij de [openstaande issues](https://github.com/fronteersbe/meetups/issues) van deze repository of er nog sprekers nodig zijn voor 1 van de opkomende evenementen. Of, je maakt een PR aan met je gegevens zodat wij je in de toekomst kunnen contacteren als we op zoek gaan naar sprekers.

Die PR maak je best hier aan: https://github.com/fronteersbe/speakers

### Wil je gewoon graag als bezoeker aan een #fronteersbe-meetup deelnemen?
In dat geval kan je best surfen naar https://www.meetup.com/Fronteers-BE/events/. Hier kan je je telkens inschrijven voor onze opkomende evenementen.
